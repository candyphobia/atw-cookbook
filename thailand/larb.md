# Larb moo - ลาบหมู
Paahda keittämättömiä riisinjyviä kuivalla pannulla säännöllisesti sekoitellen, kunnes jyvät ovat kullanruskeita. Jäähdytä hieman ja jauha blenderissä, morttelissa tai maustemyllyssä jauhoksi. 

Paista jauheliha kypsäksi. Jos käytät tempehiä, pilko se ensin pieniksi palasiksi ja käytä paistamisessa reilusti öljyä. 

Nosta liedeltä ja lisää kukkurallinen ruokalusikallinen paahdettua riisijauhoa. Sekoita hyvin. 

Lisää chili, kalakastike ja limemehu, sekoita. Lisää hienonnetut salottisipulit, basilikanlehdet ja minttu. Yrttejä saa olla reippaasti! 
Sekoita. 

Lado larbia joko rapsakalle salaatinlehdelle tai riisin päälle, lisää limemehua tarvittaessa.