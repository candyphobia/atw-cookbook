# Dzikilpak

Dzikilpak, tai Sikil P'ak, on yucatanilainen salsa, joka tehdään kurpitsansiemenistä. Muista käyttää suolaamattomia kurpitsansiemeniä!

3 dl kuorittuja kurpitsansiemeniä
1 habanerochili
2 tomaattia
3 rkl tuoretta korianteria
3 rkl tuoretta ruohosipulia
1 limen mehu
suolaa

Paahda kurpitsansiemeniä kuivalla pannulla sekoitellen noin kolme minuuttia. Siirrä lautaselle. Puolita tomaatit ja chili, paahda pannulla väillä käännellen viitisen minuuttia tai niin kauan kunnes tomaateissa ja chileissä on mustia läikkiä. Laita kaikki ainekset tehosekoittimeen ja aja sileäksi tahnaksi. Tarjoile huoneenlämpöisenä nachojen kanssa. 