# Pico de Gallo

Kaikkien salsa frescojen äiti, pico de gallo eli kukonnokka. Tai salsa bandera, salsa cruda, salsa mexicana, salsa picada - rakkaalla lapsella on monta nimeä. Tämä menee kaiken kanssa.

1 iso tai kaksi pientä tomaattia
puolikas iso tai yksi pieni kelta- tai punasipuli
1 lime
1 jalopeño
tuoretta korianteria
suolaa

Kuutioi tomaatti ja sipuli, mitä pienempää kuutiota sen parempi. Poista jalopeñosta siemenet ja viipaloi. Huuhdo ja silppua korianteria oman maun mukaan sopiva määrä. Yhdistä ainekset kulhossa, purista mukaan (ainakin) yhden limen mehu ja lisää ripaus suolaa. Sekoita hyvin, peitä ja jätä jääkaappiin maustumaan ainakin vartiksi ennen käyttöä.