# Murtabak manis

**Ainekset**

2 kpl

250g puolikarkeita vehnäjauhoja
1 kananmuna
25g + 1 rkl sokeria 
3,5 dl vettä
1/2 tl ruokasoodaa
1/2 tl suolaa
4 rkl voita
1 dl maapähkinävoita tai murskattuja maapähkinöitä
150 g mietoa juustoraastetta
100 g suklaata

Vatkaa kananmuna ja 25g sokeria yhteen. Lisää vesi, suola ja jauhot ja vatkaa tasaiseksi taikinaksi. Anna levätä tunnin ajan. Sekoita ruokasooda ruokalusikalliseen vettä ja sekoita se taikinaan. Kuumenna voideltu paistinpannu ja kaada puolet taikinasta tasaisesti sille. Laske lämpötila matalaksi. Kun taikina on osittain jähmettynyt ja siihen on muodostunut kuplia, ripottele päälle puolikas ruokalusikallinen sokeria ja laita kansi pannun päälle. Paista kunnes pohja on kunnolla ruskea mutta taikina on päältä vielä pehmeä ja kostea. Kun lätty on valmis, nosta se pois pannulta ja valele voilla. Levitä päälle juustoraastetta, rouhittua suklaata ja maapähkinöitä. Taita martabak kaksinkerroin ja leikkaa paloiksi. Tarjoile lämpimänä.