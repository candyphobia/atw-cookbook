# Gà kho gừng - Inkivääritofu
Tyypillisesti Gà kho gừng tehtäisiin kanasta (Gà = kana, kho = to hauduttaa, gừng = inkivääri), mutta meidän versiossamme tofu korvaa kanan. Samoin kanaliemi korvataan kasvisliemellä ja kalakastike Nước mắm Chay -kastikeella, joka on hapatettua soijakastiketta.

Ainekset

500g kiinteää tofua
2 rkl sokeria
2 tl mustapippuria
1 kasvisliemikuutio
2 rkl Nước mắm Chay -kastiketta (tai kalakastiketta)
3 pientä salottisipulia
2cm inkivääriä
3 valkosipulinkynttä
2 rkl Nước màu -kastiketta (resepti alla)
kasvisöljyä paistamiseen

Kääri tofu talouspaperiin ja kuivata hetki jonkin painavan, esimerkiksi puisen leikkuulaudan alla. Sekoita Nước mắm Chay -kastike (tai kalakastike), kasvisliemikuutio, mustapippuri ja sokeri yhteen marinointiin sopivassa astiassa. Jos kaipaat lisää hapokkuutta, lisää yhden limen mehu mukaan. Leikkaa tofu kuutioiksi ja marinoi kastikkeessa 30–60 minuuttia. 

Pilko salottisipulit, inkivääri ja valkosipuli. Kuumenna kasvisöljy ja paista salottisipuleja 30 sekuntia. Lisää valkosipuli ja paista 30 sekuntia lisää. Viimeiseksi lisää inkivääri ja paista kunnes salotti ruskistuu hieman. Lisää tofu marinadeineen pannulle. Paista kunnes marinadin sokeri on sulanut, noin 5 minuuttia. Lisää Nước màu -karamellikastike ja paista vielä 5 minuuttia. Tarjoa papaijasalaatin ja riisin kanssa.

## Nước màu — Karamellikastike
> Ingredients
> - 1 cup granulated white sugar
> - 1/4 cup water + 1/2 cup water

2,5dl hienoa sokeria
0,5dl + 1 dl vettä

Sulata sokeria ja 0,5dl vettä kattilassa kunnes sokerista tulee hyvin tumman kullanruskeaa (kattila saattaa savuta hieman!). Käännä levy pois päältä ja hyvin varovaisesti kaada 1dl vettä kattilaan – vesi alkaa välittömästi sihistä ja kuplia, joten ole hyvin varovainen! Sekoita ja anna jäähtyä. Kaada lasiastiaan ja säilytä jääkaapissa. Nước màu on maultaan makeaa ja hieman kitkerää, joten älä hermostu jos pelkäät sokeriseoksen palaneen pohjaan.

