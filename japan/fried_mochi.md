# Paistettu mochi

1 osa shiratamakoa tai mochikoa - "glutinous rice flour"
1 osa vettä
1/3 osa sokeria
perunajauhoa

Sekoita mikroaaltouunin kestävässä astiassa. Peitä myös mikroaaltouunin kestävällä kannella tai kelmulla. Kuumenna mikrossa 1 minuutti täydellä teholla. Ota ulos ja sekoita. Toista kunnes väri alkaa muuttua lähes läpinäkyväksi, tässä saattaa määrästä ja mikrosta riippuen mennä muutamasta kerrasta viiteen-kuuteen.

Laita perunajauhoja erillisen astian pohjalle, johon mochitaikinasi mahtuu. Kaada kypsä mochitaikina perunajauhojen päälle, painele mochi tasaisemmaksi ja ripottele perunajauhoja myös sivuille ja päälle. Tämä estää sitä tarttumasta astiaan. Aseta astia viilenemään ja lopuksi jääkaappiin.