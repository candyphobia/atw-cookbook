# Hotteok

Hotteokit ovat korealaisia, täytettyjä makeita pannukakkuja. Parhaimmillaan ne ovat suoraa pannulta, vielä lämpiminä.

**Ainekset**

150g puolikarkeita vehnäjauhoja
1/2 tl suolaa
1 tl sokeria
1 tl kuivahiivaa
1,25dl huoneenlämpöistä maitoa

Täyte
0,5 dl fariinisokeria
2 tl kanelia
2 rkl hienonnettuja saksanpähkinöitä

Ruokaöljyä

Sekoita taikinan ainekset hyvin yhteen ja anna nousta peitetyssä kulhossa huoneenlämmössä kaksinkertaiseksi, n. 1 tunti. Taikinan noustua taittele siitä ilmat pois ja anna kohota peitettynä vielä 20 minuuttia. Sekoita täytteen ainekset yhteen. Jaa taikina kuuteen palaan. Levitä käsiisi hieman ruokaöljyä, ota taikinapallo käsiisi ja tee siitä pyöreä lätty. Laita ruokalusikallinen täytettä sisään, kerää taikinan kulmat yhteen ja muodosta siitä varovasti pallo. Toista lopuille taikinapalloille. Kuumenna paistinpannussa ohut kerros ruokaöljyä. Nosta taikinapallo pannuun ja paista keskilämmöllä kunnes taikina on kevyen kullanruskea. Käännä pallo ja litistä paksuksi lätyksi, varoen ettei taikina repeä. Paista kullanruskeaksi. Käännä vielä kerran ympäri ja paista pieni hetki, jotta kaikki sisällä oleva sokeri sulaa. Paista kaikki taikinapallot samalla lailla ja syö vielä lämpimänä.

