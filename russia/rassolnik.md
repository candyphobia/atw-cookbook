# Rassolnik

Pelmenien antaessa venäläiselle ruoalle ikonisen muodon pitää rassolnik huolen mausta. Rassolnik on yksinkertainen lihakeitto, joka maustetaan runsaalla määrällä suolakurkkuja. In Irkutsk you can get this treat served to you in a huge loaf of bread in retro Soviet fittings with the appropriate accompanied prompt but unfriendly service at its namesake restaurant Rassol’nik. Irkutskin neuvostoliittokitchissä Rassol'nik -ravintolassa keitto tarjoillaan koverretusta leivästä, höystettynä tehokkaalla mutta tylyllä palvelulla.

2l vettä
300gr naudanlihaa
1,2dl ohranjyviä
1/2 rkl suolaa 
3 keskikokoista perunaa
2 porkkanaa
3 suolakurkkua + suolakurkkumehua
1 sipuli
pala sellerinjuurta
2 rkl tomaattipyrettä
2 rkl tuoretta tilliä
2 laakerinlehteä
1 tl mustapippuria

Smetanaa ja tuoretta tilliä 

Lisää paksupohjaiseen pataan tai kattilaan suupaloiksi leikatut lihanpalat, vesi, teelusikallinen suolaa ja ohranjyvät, anna keittyä kevyesti kiehuen kannen alla 1-2h. 

Kuutioi suolakurkut, perunat ja yksi porkkanoista, lisää pataan ja anna keittyä 10 min. Kuullota hienoksi pilkottua sipulia voissa tai öljyssä pari minuuttia, lisää raastettu toinen porkkana ja hienoksi pilkottu sellerinjuuri. Kuullota muutama minuutti, lisää pataan. Lisää myös tomaattipyree, pilkottu tilli, laakerinlehdet ja mustapippuri. Keitä kunnes perunat ja porkkanat ovat kypsiä. Lisää suolaa ja suolakurkkulientä maun mukaan. 

Syö smetanan ja tillin kera.