# Juuridonitsit suolakaramellilla

**Taikina**

2,5dl maitoa
1 iso kananmuna
50g voita
220g aktiivista juurta
500g puolikarkeita vehnäjauhoja
120g sokeria
1 tl kardemummaa
1 tl kanelia
1 tl suolaa

**Kuorrute**



**Päivä 1.** maito n. 40 asteiseksi. Sekoita maito, sulatettu voi, juuri ja kananmuna. Lisää sokeri, kardemumma, kaneli ja 5dl jauhoista. Anna seoksen levätä n. 20 minuuttia. Lisää suola ja loput jauhot hiljalleen. Vaivaa, kunnes taikina alkaa irrota kulhon reunoista. Kippaa taikina pöydälle ja vaivaa sileäksi palloksi. Öljyä kulho kevyesti ja siirrä taikina siihen lepäämään. Anna olla huoneenlämmössä tunti. Tunnin kuluttua nosta yksi taikinan kulmista ylös ja taita taikinan yli toiselle puolelle. Tee sama lopuille kolmelle sivulle. Käännä taikina ympäri, niin että taitokset jäävät alapuolelle. Toista taittelu tunnin välein vielä kolme kertaa. Peitä taikinakulho viimeisen taittelukerran jälkeen ja nosta se jääkaappiin yön yli. 

**Päivä 2.**Ota taikina jääkaapista ja kauli se jauhotetulla pöydällä vielä kylmänä sentin paksuiseksi levyksi. Ota lasilla n. 8 sentin kokoisia ympyröitä taikinasta. Tee ympyröihin vielä n. 2,5cm kokoinen reikä esim. pullonkorkilla. Nosta donitsit jauhotetulle leivinpaperille nousemaan. Nostata lämpimässä noin 2 tuntia. Donitsit ovat valmiita kun ne ovat kohonneet kauniisti ja  tökätessä sormella taikina nousee hitaasti ylös. Kuumenna munkinpaistorasva tai muu neutraali öljy paksulaitaisessa kattilassa tai padassa 175 asteeseen. Paista donitsit öljyssä kullanruskeiksi 2–3 minuuttia per puoli. Nosta talouspaperin päälle jäähtymään hetkeksi ja dippaa sen jälkeen kuorrutteeseen. 