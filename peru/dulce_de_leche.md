# Dulce de leche

1l maitoa
300g sokeria, mieluiten raakaruokosokeria.
0.5 tl ruokasoodaa
1 tl vaniljasokeria

Sulata sokeri maitoon kattilassa keskilämmöllä. 
Sokerin määrä vaikuttaa lopputuloksen makeuteen, eli kannattaa varioida oman maun mukaan.
Lisää sulaneeseen sokerimaitosekoitukseen ruokasooda ja vaniljasokeri.
Keitä hiljalleen n. 3h, puukauhalla säännöllisesti sekoittaen.
Seos tiivistyy huomattavasti ja viimeisen tunnin voit joutua olemaan kauhan kanssa sekoittamassa jatkuvasti.
Kun seos saavuttaa vanukasmaisen rakenteen, nosta lämmöltä ja jatka sekoittamista vielä 5-10 minuuttia.
Kaada sopivaan purkkiin ja säilytä jääkaapissa.